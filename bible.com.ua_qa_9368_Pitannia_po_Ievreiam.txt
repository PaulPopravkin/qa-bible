Question: Питання по Євреям 13:3 Згадуйте про в'язнів. Про яких саме в'язнів йде мова?
Answer: Олександр запитує: "Вітаю. Питання по Євреям 13:3 Згадуйте про в`язнів. Про яких саме в`язнів йде мова? Про яких в`язнів йдеться стосовно нашого часу? Про тих, які перебувають у кайданах за справу Христа, або про всіх, хто перебуває в ув`язненні і, в тому числі, вчинили злочини навмисні крадіжки, розбої, вбивства і т. д. ? Я розумію, що деякі з цих щиро покаялися в скоєному, а багато хто і не покаявся. "Вітаю, Олександре! В цьому тексті автор Послання дає загальні настанови:1 Нехай утверджується братолюбність! 2 Не забувайте гостинності, бо завдяки їй деякі, не відаючи, гостинно прийняли ангелів. 3 Пам’ятайте про в’язнів, наче з ними ув’язнені, — про тих, які страждають, бо й ви самі перебуваєте в тілі. 4 Шлюб у всіх нехай буде у великій пошані, і ложе незаплямоване, а розпусників і перелюбників судитиме Бог. 5 У поведінці будьте не грошолюбні, задоволені тим, що маєте. Бо Він сказав: Я тебе не покину і не відступлю від тебе! (Євреям 13)Скоріше за все, питання в одновірцях, котрі були за гратами. Ми зараз живемо в такі часи, що потрапляють за грати дуже різні люди, в тому числі і за неправдивими звинуваченнями. На час слідства, наприклад. Тому допомагати тим, в кого є потреба, то християнський шлях. Згадуються і такі слова з Євангелія:31 Коли прийде Син Людський у Своїй славі й усі ангели з Ним, тоді сяде на престолі Своєї слави; 32 і зберуться перед Ним усі народи, і відділить їх одне від одного, як пастух відділяє овець від козлів; 33 і поставить овець праворуч, а козлів — ліворуч. 34 Тоді Цар скаже тим, які праворуч: Прийдіть, благословенні Мого Отця, успадкуйте Царство, приготоване вам від створення світу! 35 Бо голодував Я, і ви дали Мені їсти; спраглим був, і ви Мене напоїли; чужинцем був Я, і ви Мене прийняли; 36 не мав одягу, і ви Мене одягнули; хворів, і ви Мене відвідали; у в’язниці був Я, і ви прийшли до Мене! 37 Тоді озвуться до Нього праведні, кажучи: Господи, коли ми бачили Тебе голодним і нагодували, або спраглим і напоїли? 38 Коли ми бачили Тебе чужинцем і прийняли, або нагим і одягнули? 39 Коли ми бачили Тебе хворим, або у в’язниці, і прийшли до Тебе? 40 Цар у відповідь скаже їм: Запевняю вас: те, що зробили одному з Моїх найменших братів, ви зробили Мені. 41 Тоді скаже й тим, які ліворуч: Ідіть від Мене, прокляті, у вічний вогонь, приготований дияволові та його ангелам! 42 Бо голодував Я, а ви не дали Мені їсти; спраглим був Я, а ви не напоїли Мене; 43 чужинцем був, а ви не прийняли Мене; нагим був, а ви не одягнули Мене; був хворим і у в’язниці, а ви не відвідали Мене. 44 Тоді озвуться і ті, кажучи: Господи, коли це ми бачили Тебе голодним, або спраглим, або чужинцем, або нагим, або хворим, або у в’язниці й не послужили Тобі? 45 Тоді у відповідь скаже їм: Запевняю вас: коли ви не зробили цього одному з найменших, то не зробили й Мені. 46 І підуть ті на вічне покарання, а праведні — на життя вічне. (Матвія 25 глава)З повагою, Олексій