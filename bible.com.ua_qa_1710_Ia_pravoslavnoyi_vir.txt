Question: Я православної віри і віру міняти не збираюсь, а кохаю дівчину пятидисятницю і вона мене кохає, що нам робити? Порадьте будь-ласка.
Answer: Мир вам, Володимире! Можу порадити лише подальше нормальне спілкування з цією дівчиною. Якщо ви кохаєте її, а вона вас - то спілкуйтеся з нею, спробуйте разом читати Біблію, шукайте щось спільне та будьте зосереджені саме на цьому. Намагайтесь навмисно не дратувати один одного своєю вірою, тому що Господь не у богословських дискусіях, а у любові та прощенні. Отець, Син та Дух Святий єдині для усіх християн. Якщо ващі відносини справді є від Бога і ви йдете до створення сім'ї, то тоді треба разом з молитвою читати Святе Письмо та все-таки з'ясувати чому є різні віри та яку віру треба мати за Біблією. Не треба зразу примушувати змінювати церкву, треба з взаємною любов'ю приймати один одного. Можете також прочитати цю відповідь вашій дівчині. Моліться з постом, шукайте волі Отця Небесного для майбутньої сім'ї! Ми також будемо молитися за вас і вашу дівчину! Благословень, Віктор