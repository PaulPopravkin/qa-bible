Question: Мій вчитель полюбляє носити одяг з символікою анархістів, особисто мені вона нагадує пентаграму
Answer: Анонім питає: "Мій вчитель полюбляє носити одяг з символікою анархістів, особисто мені вона нагадує пентаграму. Не знаю як на це реагувати та чи впливає це якось на мене. "Вітаю! Якщо Ви самі знаєте, що це лише символіка анархістів, то чого це має Вас бентежити? Можливо питання в спільності духовних цінностей з вчителем. Очевидно, що цінності різні. Символіка це лише одна з ознак. В житті Ви будете багато перетинатись з людьми, у кого інші духовні цінності. І християни Нового Заповіту також завжди були в оточенні інших релігій. Іісус ходив серед іудеїв, які боялися їсти хліб забрудненими руками. Як елемент гігієни це зрозуміло, але зовнішній предмет сам по собі не може забруднити: 14 І Він знову покликав народ і промовив до нього: Послухайте Мене всі, і зрозумійте! 15 Немає нічого назовні людини, що, увіходячи в неї, могло б опоганити її; що ж із неї виходить, те людину опоганює. (Мар. 7:14, 15) Тільки якщо гріх із ззовні входить в середину: в серце, в інтелект, в поведінку, тоді він шкодить. Згадайте Апостола Павла:23 Бо, проходячи та оглядаючи святощі ваші, я знайшов також жертівника, що на ньому написано: Незнаному Богові. Ось Того, Кого навмання ви шануєте, Того я проповідую вам. 24 Бог, що створив світ і все, що в ньому, бувши Господом неба й землі, проживає не в храмах, рукою збудованих, (Дiї. 17:23, 24)Він ходив серед язичницьких ідолів і потім проповідував поганам Христа. Може бути 3 сторони впливу:1) Вплив поганського світу на Вас2) Ваш християнський вплив на світ3) Вплив Христа на ВасТверезо оцінюйте їх співвідношення. Якщо, наприклад, вчитель буде вчити поганому (словами чи прикладом), і Ви відчуваєте це, то від такого вчителя треба дистанціюватись. Або, навпаки, посилити свій християнський вплив на нього. Не суто зусиллям волі, а більшим приєднанням до Христа (через молитви, через Слово, через християнське спілкування та інше, що допомагає відчувати Бога). Якщо брати лише 1 і 2 тип впливу, то вийде що світ завжди потужніший за одну людину. Але якщо шукати вплив Христа на себе, то є шанс отримати силу Божу для впливу на цей світ. "Поверни нас до Себе, о Господи, і повернемось ми, віднови наші дні, як дні давнини! "(Плач, 5:21)З повагою, Олексій