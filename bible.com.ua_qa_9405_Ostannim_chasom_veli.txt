Question: Останнім часом великої популярності набули карти таро, як із цим бути та відноситися до людей, які цим займаються, якщо вони друзі, колеги і т. д?
Answer: Вітаю! Карти Таро це спосіб гадання. Християни, зазвичай, таким не користуються. Як відноситись до друзів і колег, які займаються Таро? 1) Так само, як і до всіх інших друзів та колег, беручи до уваги їх потяг до надзвичайного і таємного. 2) Якщо це християни, чи принаймі вони такими себе вважають, то можна відкрити Біблію і прочитати:9 Коли будеш входити до Краю, що дає тобі Господь, Бог твій, то не навчися чинити такого, як гидота цих народів. 10 Нехай не знайдеться між тобою такий, хто переводить свого сина чи дочку свою через огонь, хто ворожить ворожбу, хто ворожить по хмарах, і хто ворожить по птахах, і хто чарівник, 11 і хто чорнокнижник, і хто викликає духа померлого та духа віщого, і хто питає померлих. 12 Бо гидота для Господа кожен, хто чинить таке, і через ті гидоти Господь, Бог твій, виганяє їх перед тобою. (Повт. 18:9-12)3) Якщо не християни, то засуджувати чи осоромлювати нема сенсу. Краще запропонуйте їм альтернативу - молитву до Бога. В них є якісь проблеми, питання, які вони намагаються вирішити, дізнатись щось додаткове через гадання. Хай спробують звертатись з цим запитанням до Бога напряму в молитві. Якщо виявлять цікавість, можете дати якусь книгу про силу молитви, про віру. Потім запропонувати Євангеліє, щоб краще зрозуміти духовний світ. Таро, як вони можуть думати, дозволяє зазирнути в майбутнє. Якби це справді працювало, то навіть прогноз погоди робилися б за допомогою Таро, але ні, не робиться. Тому вони не будуть задоволені своїми практиками на 100%. Але якщо людина не прийняла Христа, як Господа і Спасителя, то вона завжди буде шукати якісь інші шляхи. Просто відмовити від Таро, то знайде щось інше. Краще знайомити з Іісусом, відкривати Божу благодать і як Він може стати відповіддю на наші складноші життя. А вже далі, коли людина усвідомить Христову любов, тоді вона зможе відмовитись від гріха, від пошуків допомоги у демонічних сил. Перш за все - Христос. Уявіть, Стародавні Афіни - язичницьке місто. Апостол Павло ходить серед їх величних капищ:16 Як Павло ж їх чекав ув Атенах, у ньому кипів його дух, як бачив це місто, повне ідолів. 17 Тож він розмовляв у синагозі з юдеями та з богобійними, і на ринку щоденно зо стрічними. (Дiї. 17:16, 17)Що він мав би сказати? Горіти вам всім синім пламенем? 19 І, взявши його, повели в ареопаг та й казали: Чи можемо знати, що то є ця наука нова, яку проповідуєш ти? 20 Бо чудне щось вкладаєш до наших вух. Отже хочемо знати, що то значити має? 21 А всі атеняни та захожі чужинці нічим іншим радніш не займалися, як аби щось нове говорити чи слухати. (Дiї. 17:19-21)Коли його запрошують в ареопаг, перше що він каже:22 Тоді Павло став посередині ареопагу й промовив: Мужі атенські! Із усього я бачу, що ви дуже побожні. 23 Бо, проходячи та оглядаючи святощі ваші, я знайшов також жертівника, що на ньому написано: Незнаному Богові. Ось Того, Кого навмання ви шануєте, Того я проповідую вам. (Дiї. 17:22-24)Дивина та годі! Він зосереджується на тому, що афіняни в своєму багатобожжі розуміли те, що не знають всіх богів. І тому Бог Яхве може бути їм зрозумілим. А далі він показує відмінність Яхве (Творця Всесвіту) від ідолів, і прихід Мессії через Голгофський Хрест, смерть і воскресіння:24 Бог, що створив світ і все, що в ньому, бувши Господом неба й землі, проживає не в храмах, рукою збудованих, 25 і Він не вимагає служіння рук людських, ніби в чомусь Він мав би потребу, бо Сам дає всім і життя, і дихання, і все. 26 І ввесь людський рід Він з одного створив, щоб замешкати всю поверхню землі, і призначив окреслені доби й границі замешкання їх, 27 щоб Бога шукали вони, чи Його не відчують і не знайдуть, хоч Він недалеко від кожного з нас. 28 Бо ми в Нім живемо, і рухаємось, і існуємо, як і деякі з ваших поетів казали: Навіть рід ми Його! 29 Отож, бувши Божим тим родом, не повинні ми думати, що Божество подібне до золота, або срібла, чи до каменю, твору мистецтва чи людської вигадки. 30 Не зважаючи ж Бог на часи невідомости, ось тепер усім людям наказує, щоб скрізь каялися, 31 бо Він визначив день, коли хоче судити поправді ввесь світ через Мужа, що Його наперед Він поставив, і Він подав доказа всім, із мертвих Його воскресивши. 32 Як почули ж вони про воскресення мертвих, то одні насміхатися стали, а інші казали: Про це будемо слухати тебе іншим разом. 33 Так вийшов Павло з-поміж них. 34 А деякі мужі пристали до нього й увірували, серед них і Діонисій Ареопагіт, і жінка, Дамара ім`ям, та інші із ними. (Дiї. 17:24-34)Завдяки цій проповіді одні не прийняли слово про воскресіння Христа, а інші увірували і стали християнами. Моліться про Ваших друзів і колег! Нехай Господь Вас направляє! З повагою, Олексій