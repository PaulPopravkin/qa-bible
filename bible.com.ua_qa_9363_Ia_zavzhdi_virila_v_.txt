Question: Я завжди вірила в краще і в те що Бог мене не залишає, а зараз я просто гасну і не можу зрозуміти, в чому корінь зла і як вирватись
Answer: Анонім запитує: "Я завжди вірила в краще і в те що Бог мене не залишає, Він єдиний кому я довіряю, ніколи в своєму житті я не припиняла молитись. Але нажаль, я впала в такий стан, в якому я не відчуваю нічого ні страху ні бажання прокидатися з ранку, я більше не можу знайти в собі сили радіти. Таке враження, що я перестала відчувати смак життя, ні в чому на цій землі не бачю сенсу. Колись я могла підтримувати друзів в їх важких переживаннях. А зараз я просто гасну і не можу зрозуміти, в чому корінь зла і як вирватись. "Вітаю. Такий стан називається депрессія. Це цілком природньо навіть для віруючої людини. Особливо, коли навколишні обставини дуже сильно виходять за межі норми. Організм фізично виснажується. Інтенсивні емоції, коли вони діють довгий час, виснажують. І далі трапляється емоційне вигоряння. Згадайте історію Іова. Він був дуже духовною людиною, але коли втратив все і нічого не міг зрозуміти, його руки опустились. І до нього прийшли друзі, і до нього прийшов Господь і дав Свої відповіді. Корінь зла в даному випадку - емоційна перевтома. 1) Потрібно відпочинок і відновлення. Не картати себе, що нічого не будете робити, а приділити увагу відпочинку. 2) Приймати вітаміни і магній, якщо нема протипоказань. За можливості, шоколад, банани. Нервову систему треба полікувати. 3) Якщо суттєвих змін за кілька днів емоційного відсторонення, якісного відпочинку та магнію з вітамінками не буде, то звернутись до клінічного психолога. Того, хто розуміється на фізичних, емоційних станах, пояснить Вам, що на рівні організму відбувається. Та зможе порекомендувати антидепресанти, як лікар. 4) Спілкування з віруючими людьми, кому Ви довіряєте і хто адекватно може сприйняти Ваш емоційний стан. Молитва згоди про духовне та емоційне сцілення. 26 А Утішитель - Дух Святий, - якого Батько пошле в моє ім`я, той вас навчить усього і пригадає вам усе, що я вам казав. 27 Мир залишаю вам, мій мир даю вам. Не так, як світ дає, я даю вам. Хай не тривожиться ваше серце і не жахається. (Iван. 14:26, 27)З повагою, Олексій