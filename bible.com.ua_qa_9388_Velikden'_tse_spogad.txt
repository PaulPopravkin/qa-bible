Question: Великдень це спогад про смерть Ісуса чи святкування Христова воскресіння? Чому вітання Христос воскрес?
Answer: Вітаю, Аліно! Христос воскрес! Воістину воскрес! Вітаю всіх зі світлим Христовим Воскресінням! Спочатку Песах (іудейське свято) був присвячений виходу з Єгипту, звільненню, очікуванню Месії. Ісус, Своїм прикладом, розкрив ширший сенс - що серед символів є вказівка на Його тіло і Його кров, які Він пролив для нашого спасіння. Йдеться про вечерю Господню (Євхаристію або Причастя). Песах не закінчувався скорботою за ягням, але святковою піснею визволення. Як і Христова жертва не закінчується смертю - але воскресінням. 7 Тож очистіть стару закваску, щоб бути вам новим тістом, бо ви безквасні, бо Пасха наша, Христос, закланий за нас. (1Кор. 5:7)Тому правильним буде сказати, що в Новому Заповіті немає вказівки на святкування саме щорічного Великодня (замість іудейського Песаха Христос заснував Причастя). Християнський Великдень виник пізніше саме як вшанування факту Воскресіння Христа і свято Перемоги Христової. У малоазійських церквах, особливо іудеохристиянами, у I столітті н. е. свято щорічно відзначали разом з іудейським Песахом - 14 нісана, оскільки і іудеї, і християни очікували цього дня пришестя Месії (Блаж. Ієронім, Тлумачення на Мф. 25, 6 - PL 26, 192). Деякі церкви переносили святкування на першу неділю після іудейського Песаха, бо Ісус Христос був страчений у день Песаха і воскрес, за Євангеліями, у день після суботи, тобто в неділю. Уже в II-III столітті свято набуває характеру щорічного в усіх Церквах. У творах ранніх християнських письменників - у посланні св. Іринея Ліонського до єпископа Римського Віктора, "Слові про Великдень"Мелітона Сардійського, у творіннях Аполлінарія Ієрапольського, Климента Олександрійського, св. Іполита Римського - є відомості й про святкування щорічного дня хресної смерті та Воскресіння Христового. З їхніх творів видно, що спочатку особливим постом відзначалися страждання і смерть Христа як "Великдень хресний"- πάσχα σταυρόσιμον, pascha crucificationis, він збігався з єврейським Песахом, піст тривав до недільної ночі. Після неї відзначалося власне Воскресіння Христове як Великдень радості або "Великдень недільний"- πάσχα άναστάσιμον, pascha resurrectionis. Цікава статистика:Соціологи запитали в жителів США, що таке Великдень. У середньому 70% у своїй відповіді згадали "релігію або духовність", хоча серед молоді до 25 років із релігією це свято пов`язують лише 58%. Хоча більшість опитаних знають, що Великдень - релігійне свято, тільки менше половини з них пов`язують його з Воскресінням Христа. Такі результати опитування, проведеного Barna Group. Лише 42% опитаних знають про те, що Великдень - спогад Воскресіння Христа з мертвих. Інші респонденти назвали його просто "християнським святом", "святом Бога або Ісуса", "святом Виходу"(євреїв з Єгипту), "святим днем"тощо. "Великдень для більшості людей, як і раніше, пов`язаний з релігією, але реальний сенс свята втрачається в їхній свідомості", - заявив президент Barna Group Девід Кіннаман. У багатьох людей, навіть невіруючих, але тих, що живуть у контексті християнської культури, залишилося привітання:"Христос воскрес"- "Воістину воскрес"Але соціологи напевно зможуть підтвердити, що для середньостатистичної людини це свято більше пов`язане з сім`єю і пасками, ніж із вірою в реальне воскресіння Ісуса. Навіть більшість бачать у цьому більше "народний"ритуал, а для когось Великдень може стати відкриттям віри в Господа. Ми віримо в те що Ісус Христос - воскрес. Це - істина! І в цей день особливо радісно проголошувати на вулицях, що Ісус воскрес, Він живий і може дати спасіння кожній людині! З повагою, Олексій