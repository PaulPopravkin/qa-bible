Question: Що робити, якщо я образив Бога?
Answer: Максим запитує: "Я образив Бога, сам того спочатку не зрозумів. через кілька секунд зрозумів. Що мені робити? "Доброго дня, Максим. Дві тисячі років тому Ісус Христос дав нам обітницю «… а того, хто до Мене приходить, Я не вижену геть. » (Ин 6:37)Це перше, що потрібно зробити людині коли Святий Дух їй докоряє за вчинений гріх — прийти до Христа і визнати свій конкретний вчинок. Не приховувати свою провину, не виправдовуватись, а в смиренній молитві дитини Божої стати перед Ним таким як є. Ісус Христос уже заплатив вичерпну жертву за кожен наш гріх. І наші спроби самотужки зробити, щось відплатою за наші погані вчинки, лише применшують Його жертву. У настанові до Лаодикійської церкви Він сказав«Кого Я люблю, тому докоряю й караю того. Будь же ревний і покайся! » (Откр. 3:19) Другим етапом є покаяння, комусь це видається занадто малим кроком для отримання прощення, а хтось роками не може розкаятись у вчинених злодіяннях. Втім це необхідність, яку відкривають перед нами сторінки Біблії. Третім етапом є життя з Божою допомогою без повторення цього гріха. Людей часів Ісуса Христа, яких тогочасне суспільство готове було каменувати за їх провину, Ісус відпускав зі словами«Не засуджую й Я тебе. Іди собі, але більш не гріши! » (Ин 8:11) Це Він готовий сказати кожному з нас і сьогодні, якою б великою в наших очах не була провина Він готовий її покрити Своєю Праведністю. «Прийдіть, і будемо правуватися, говорить Господь: коли ваші гріхи будуть як кармазин, стануть білі, мов сніг; якщо будуть червоні, немов багряниця, то стануть мов вовна вони! » (Ис 1:18). З повагою, Данило Абрамюк