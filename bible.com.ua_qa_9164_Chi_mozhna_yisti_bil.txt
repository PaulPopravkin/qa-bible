Question: Чи можна їсти білі гриби, якщо в них завелись черви?
Answer: Анастасія запитує: "Чи можна їсти білі гриби, якщо в них завелись черви? Читала, що рабини забороняють їх використання у їжу, бо вони швидко зачервлюються. Я заплуталась. А якщо ретельно перебрані або сушені, чи заморожені? "Вітаю, Анастасіє! Розглядаючи дане питання, можна сказати, що фактично неможливо знайти ніякої біблійної заборони на вживання білих грибів. Проте якщо говорити про гриби в яких завелися черви, можна знайти пояснення тому чому рабини забороняють їх їсти. Сам білий гриб є чистою їжею і не приносить жодної шкоди людині, однак якщо в грибах з’являються черви, то така їжа вже перестає бути чистою оскільки черв’яки, згідно Лев 11:41-43 є нечистою їжею «А все плазуюче, що плазує по землі, гидота воно, не буде їстися. Усе, що повзає на животі, і все, що повзає на чотирьох, аж до всього, що багатоножне, усе плазуюче, що плазує по землі, не будете їх їсти, бо гидота вони. Не занечищуйте душ своїх усім плазуючим, що плазує, і не зробитеся нечисті ними, і не станете нечисті ними». Ми бачимо що черви є нечистими і тому їжа в якій вони присутні не може бути вживаною. Що стосується заборони рабинів то в Біблії є момент де згадується в якій з’явились черви. В книзі Вихід 16:19, 20 описується історія про їжу в якій завелись черви. «І сказав до них Мойсей: Нехай ніхто не лишає з нього до ранку! Та не послухали вони Мойсея, і дехто позоставляли з нього до ранку, а воно зачервивіло, і стало смердюче. І розгнівався на них Мойсей! ». В історії та їжа яка зачервивіла так і не була вжита в їжу, оскільки це було проти санітарних законів які тоді були посеред ізраїльського народу. А також факт вживання такої їжі суперечив уже згаданому уривку з книги Левит 11:41-43. Якщо ми повернемось до розгляду книги Вихід 16:24, ми знаходимо такі слова: «і черви вже не було в ній». Коли ізраїльський народ зібрав манну вдруге вона не зачервивіла і Мойсей дозволив вжити її в їжу. Враховуючи те, що даний приклад записаний в Торі можна стверджувати, що рабини прийняли це як поставлений Мойсеєм закон. Отже підсумовуючи розгляд цього питання ми можемо зробити висновок, що вживати білі гриби можна. Причина того, що рабини забороняють їх їсти, цілком імовірно стосується не самих грибів а черв’яків які в них заводяться. Також черв’яки є нечистими а отже їхня присутність в їжі, занечищує її. Тобто виходячи з даного судження ми розуміємо, що настанова не їсти їжу з черв’яками написана з ціллю збереження закону про нечисту їжу, а також дотримання санітарії та збереження фізичного здоров’я людей. Божих благословінь, Назар Яровий