Question: Що таке маніпуляція з точки зору Біблії? Чи може християнин маніпулювати іншими?
Answer: Вітаю, Інно! Спочатку ми спробуємо з`ясувати що таке маніпуляція, які її особливості, а потім співставимо з Біблією і сучасною суспільною практикою християн. Маніпуляція це навмисне і приховане спонукання іншої людини до переживання певних емоцій, прийняття рішень і виконання дій, необхідних для досягнення маніпулятором його цілей. При цьому, адресат маніпуляції вважає, що стороннього вливу немає. У маніпуляції є характерні риси:Це вид впливу, де є прихована частина. Маніпулятор не дає жертві усього об`єму інформації для прийняття нею рішення. А дає тільки ту, яка може призвести до "правильного"рішення. Маніпуляція спрацьовує тільки, коли Жертва емоційно вибита: відчуває доволі сильні позитивні або негативні емоції. Тому перша задача Маніпулятора: вибити Жертву зі спокійного стану та отримати потрібну емоцію. Для цього використовуються слабкі місця чи емоції(почуття): відчуття провини, відчуття "білої ворони", жадібність, жалість, амбіційність та інше. Якщо у людини є ці емоції (почуття), але вони не є слабкими місцями, то грати на них не вийде. Наприклад, людина хоче бути серед однодумців (зазвичай, всі хочуть), але слабкого місця "біла ворона"у неї немає. Маніпулятор каже: "Ну ти ж бачиш, більшість вважають не так, як ти. Чого ти висовуєшся? Що про тебе подумають? Тебе ж не підтримає більшість. Всі проти тебе. Ти що, самийсама розумний тут? "А воно не працює, но нема саме цієї внутрішньої вразливості. Маніпулятор ігнорує інтереси Жертву - її потреби, почуття. Він намагається досягти свою мету будь-якою ціною - інші йому важливі тільки як засіб вирішення задач маніпулятора. Бувають ігрові маніпуляції, зазвичай між близькими людьми. Це коли люди маніпулюють один одним, але всі розуміють, що це саме маніпуляції і не ведуться на них. Тобто, емоції не превалюють. Просто гра така - посміялись та й розішлись. Яка існує альтернатива маніпуляціям? Це усвідомлене переконання. Коли ми переконуємо людину у чомусь і використовуємо для цього аргументацію, то про маніпуляцію не йдеться. Людина буде переконана у чомусь, лише коли її логіка все прорахує і дасть свій вердикт. При цьому ми не приховуємо факти, відкрито показуємо логіку своїх переконань, їх плюси і мінуси, сильні і слабкі сторони. Як швидко відрізнити переконання від маніпуляції? Спробуйти запитати людину, чому вона має таке переконання. Якщо Ви почуєте: "Та це ж і так зрозуміло", "Так всі вважають", "Бо він хороший і я його люблю"А чому він хороший? - "Йди звідси! Ти просто його не любиш! "При таких відповідях є вірогідність, що ця людина була під впливом маніпуляції. Приклади з Біблії:1 Як вони перейшли Амфіполь й Аполлонію, то прийшли до Солуня, де була синагога юдейська. 2 І Павло, за звичаєм своїм, до них увійшов, і з ними змагавсь три суботі з Писання, 3 виказуючи та доводячи, що мусів Христос постраждати й воскреснути з мертвих, і що Христос Той Ісус, про Якого я вам проповідую. 4 І ввірували дехто з них і до Павла та до Сили пристали, безліч побожних із гелленів та немало з шляхетних жінок. 11 Ці були шляхетніші за солунян, і слова прийняли з повним запалом, і Писання досліджували день-у-день, чи так воно є. (Дiї. 17:1-4, 11)Апостол Павло спілкувався з людьми, які досліджували Писання, доводячи, змагаючись в аргументації. Грецьке слово, що перекладено як "досліджували", має ще такі варіанти значень:досліджувати, розпитувати. судити, розрізняти, розбирати. У англомовному перекладі Короля Якова використовувались такі еквіваленти цього слова:asking (2)question (2)having examined (1)be examined (1)he examined (1)and searched (1)by examining (1)when they had examined (1)discerned (1)judgeth (1)is judged (1)I should be judged (1)I judge (1)he that judgeth (1)to them that do examine (1)he is judged (1)Ще цікаве грецьке слово:17 Тож він розмовляв у синагозі з юдеями та з богобійними, і на ринку щоденно зо стрічними. (Дiї. 17:17)19 І прибув він в Ефес, і там їх позоставив, а сам у синагогу ввійшов і розмовляв із юдеями. (Дiї. 18:19)"Розмовляв"звучить грецькою як "діалегомаі", однокорінне з сучасним словом "діалог":розмовляти, вести бесіду; обговорювати, міркувати, сперечатися, диспутувати, обговорювати. Гарні епітети - сперечатись, міркувати, обговорювати. Це не одноосібне прийняття рішення, це не емоційна хвиля, це усвідомлена раціональна комунікація. Тому Слово Боже від Моїсея до Христа викладалося левітами, священниками, вчителями і це було запорукою, що людина сама несе відповідальність перед Богом за розуміння і виконання Його волі. З часів Христа, Євангеліє викладалось Апостолами і їх учнями, це не були суто ритуали, а проповідь і вивчення Слова. Цікаво те, що не тільки людина вірить в Бога, а і Сам Бог вірить в людину. Що людина буде читати Слово, буде обговорювати його, дискутувати і приходити до правильних висновків, свідомо обирати Христа. В соціальних відносинах здебільшого ми ліниві і не бажаємо докладати зусилля на аргументацію, витрачати час, вислуховувати відповіді, розуміти чиїсь слова, визнавати не тільки свої особисті інтереси і таке інше. Слово Боже нам відповідає так:12 Тож усе, чого тільки бажаєте, щоб чинили вам люди, те саме чиніть їм і ви. Бо в цьому Закон і Пророки. (Матв. 7:12)Тому краще усвідомлений діалог, ніж емоційні маніпуляції. З повагою, Олексій